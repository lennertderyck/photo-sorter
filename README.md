[Downloaden](#downloaden) | [Installeren](#installeren) | [Updates](#updates) | [Werking](#werking)

---

# Photo Sorter
Deze app laat gebruikers toe eenvoudig goede en slechte foto's te beoordelen. Het gebruik van de app werd hier voor gebaseerd op Tinder.

Goede foto's worden dan gescheiden van de slechte door deze te verplaatsen naar een folder afhankelijk van hun markering.

## Downloaden
De laatste release vind je [hier](https://github.com/lennertderyck/photo-sorter/releases/latest).

De app is beschikbaar voor Windows en Mac:
- Windows: https://github.com/lennertderyck/photo-sorter/releases/download/v1.3.0/Photo.Sorter-win32-x64.zip
- Mac: https://github.com/lennertderyck/photo-sorter/releases/download/v1.3.0/Photo.Sorter-darwin-x64.zip

## Installeren
#### Windows
- Unzip de folder
- Zoek naar *Photo Sorter.exe* en open het
- Krijg je een beveilingsmelding? Klik op 'Meer informatie' en dan op 'Toch uitvoeren'.
- Na een paar seconden wachten is de app klaar voor gebruik.
- Verplaats *Photo Sorter.exe* naar waar je wilt

#### Mac
- Unzip de folder
- Zoek naar *Photo Sorter* en open het
- Je krijgt waarschijnlijk een beveilingsmelding. Volg hier voor de volgende stappen.
- Sluit de melding
- Ga naar Systeemvoorkeuren > Beveiliging en privacy > tabblad Algemeen
- Hier zal je een melding zien over deze app en een knop "Open toch"
- Na het aanklikken van deze knop wordt de applicatie normaal geopend en zal je deze stappen niet meer moeten doorlopen
- Verplaats *Photo Sorter* naar je Apps folder

> De reden achter deze beveiligingsmeldingen is het feit dat ik niet gecertificeerd ben door Apple of Microsoft omdat je hier jaarlijks voor moet betalen.

## Updates
Updaten kan gewoon door de huidige app te vervangen door het bestand van de update. Vanaf versie 1.3.0 krijg je automatisch een melding bij het opstarten van de app wanneer er een update beschikbaar is. Deze kan je dan meteen downloaden en installeren.

## Werking
#### Stap 1 – Importeren
Importeer afbeeldingen door een folder met afbeeldingen naar de app te slepen, voorlopig moet dit een folder zijn maar in een volgende grote update zal je ook gewoon losse bestanden kunnen importeren.

Als alle afbeeldingen succesvol geïmporteerd zijn zullen deze ingeladen worden.

> Voorlopig is het nog niet mogelijk om submappen te doorzoeken op afbeeldingen, dit staat echter wel op de roadmap.

#### Stap 2 – Markeren
Gebruik de like of dislike knop om aan te geven of een afbeelding goed of slecht is.

> Je hoeft niet alle afbeeldingen te markeren om door te gaan, er is een mogelijkheid om na een aantal afbeeldingen deze stap over te slaan.

#### Stap 3 – Bevestigen
Vooraleer de afbeeldingen verplaatst worden in een folder naargelang hun markering zal je moeten bevestigen, tijdens deze stap kan je ook de foldernaam wijzigen.

#### Stap 4 – Relax
Je foto's worden tijdens deze stap overgezet. Je krijgt op dit scherm ook een knop te zien waarmee je de folder kan openen.

## Voor de nerds
Deze app werd gemaakt met [Electron](https://www.electronjs.org/), een door GitHub ontwikkeld en op Node.js gebaseerd framework om desktop-apps te ontwikkelen met webtechnologieën.

